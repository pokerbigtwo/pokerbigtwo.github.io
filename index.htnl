<html> 
    <head>
        <meta charset="utf-8">
        <title>HW1</title>
        <style>
            body {background-image: url('background.jpg');
                background-repeat: no-repeat;
                background-size: cover;
            }
            h1   {color: blue;}
            p    {color: red;}
            </style>
    </head> 
    <body >
        <h1 ><em>赤壁賦,宋 蘇軾</em></h1>
        <h3 ><i>110550133 劉安之</i></h3>
        <p >
            &emsp;&emsp;壬戌之秋，七月既望，蘇子與客泛舟遊於赤壁之下。清風徐來，水波不興。舉酒屬客
            ，誦明月之詩，歌窈窕之章。少焉，月出於東山之上，徘徊於斗牛之間。白露橫江，水
            光接天。縱一葦之所如，凌萬頃之茫然。浩浩乎如馮虛御風，而不知其所止；飄飄乎如
            遺世獨立，羽化而登仙。<br>
            &emsp;&emsp;於是飲酒樂甚，扣舷而歌之。歌曰：「桂棹兮蘭槳，擊空明兮溯流光；渺渺兮予懷，
            望美人兮天一方。」客有吹洞簫者，倚歌而和之。其聲嗚嗚然，如怨如慕，如泣如訴；
            餘音嫋嫋，不絕如縷，舞幽壑之潛蛟，泣孤舟之嫠婦。<br>
            &emsp;&emsp;蘇子愀然，正襟危坐，而問客曰：「何為其然也？」客曰：「『月明星稀，烏鵲南飛
            』，此非曹孟德之詩乎？西望夏口，東望武昌，山川相繆，鬱乎蒼蒼，此非孟德之困于
            周郎者乎？方其破荊州，下江陵，順流而東也，舳艫千里，旌旗蔽空，釃酒臨江，橫槊
            賦詩，固一世之雄也，而今安在哉？況吾與子漁樵于江渚之上，侶魚蝦而友麋鹿，駕一
            葉之扁舟，舉匏樽以相屬。寄蜉蝣於天地，渺滄海之一粟，哀吾生之須臾，羨長江之無
            窮。挾飛仙以遨遊，抱明月而長終。知不可乎驟得，托遺響於悲風。<br>
            &emsp;&emsp;蘇子曰：「客亦知夫水與月乎？逝者如斯，而未嘗往也；盈虛者如彼，而卒莫消長也
            。蓋將自其變者而觀之，則天地曾不能以一瞬；自其不變者而觀之，則物與我皆無盡也
            ，而又何羨乎？且夫天地之間，物各有主，苟非吾之所有，雖一毫而莫取，惟江上之清
            風，與山間之明月，耳得之而為聲，目遇之而成色；取之無禁，用之不竭。是造物者之
            無盡藏也，而吾與子之所共適。」<br>
            &emsp;&emsp;客喜而笑，洗盞更酌。肴核既盡，杯盤狼藉。相與枕藉乎舟中，不知東方之既白。
        </p>
        <img src="hw1.jpg" alt="蘇軾">
    </body> 
</html>

